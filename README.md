# tbpProjekt
FOI projekt iz Teorije baze podataka 

 Aplikacija za analizu velikih količina podataka (NoSQL, map/reduce) 
  - polustrukturirane baze podataka 
  - MongoDB + python
  - sučelje na LibreOffice Calc

Projekt se treba sastojati od aplikacije (implementacije) i odgovarajuće dokumentacije te treba pokazati da je student samostalno u stanju obuhvatiti proizvoljnu aplikacijsku domenu, odabrati odgovarajuću metodiku te implementirati aplikaciju koja je spremna za korištenje. Projekti se rade samostalno, rad u timu je isključen.

Aplikacija se treba sastojati od implementacije modela baze podataka u nekom od jezika prikazanih na laboratorijskim vježbama (Datalog, napredniji PostgreSQL, ZODB, eXist, CouchDB, Flora-2), implementacije odgovarajućih pogleda, upita, predikata, okidača, pohranjenih procedura, funkcija, metoda i sl. u ovisnosti o odabranoj tehnologiji, implementacije aplikacije s grafičkim sučeljem koja će omogućiti korištenje baze podataka u proizvoljnom programskom jeziku pod uvjetom da je aplikacija prenosiva na Ubuntu Linux. 
Aplikacija se predaje u obliku jedinstvene arhive sa svim datotekama potrebnim za izvođenje te treba sadržavati instalacijsku skriptu koja će omogućiti automatiziranu kreiranje baze podataka.


Dokumentacija se treba sastojati od sljedećih dijelova (poglavlja):

- Opis aplikacijske domene - treba jasno opisati domenu koju se želi implementirati (naznačiti koncepte, relacije, specifičnosti domene i sl.).
- Teorijski uvod - prikazati osnove pristupa bazama podataka koji se koristi pri implementaciji (aktivne, deduktivne temporalne, poopćene, objektno-relacijske, objektno-orijentirane baze podataka) objasniti koje su njezine prednosti i nedostaci u odnosu na druge pristupe obzirom na aplikacijsku domenu.
- Model baze podataka - treba opisati model baze podataka i prikazati ga u nekom od jezika za konceptualno modeliranje (ERA, UML, ORM i sl.).
- Implementacija - prikazati osnovne dijelove implementacije baze podataka i odgovarajuće aplikacije.
- Primjeri korištenja - prikazati nekoliko primjera korištenja aplikacije s bazom podataka.
- Zaključak - treba sadržavati procjenu tehnologije kao platforme za implementaciju odabrane aplikacijske domene, ograničenja implementacije i sl.

Dokumentaciju valja pisati u skladu s pravilnikom o seminarskim i završnim radovima (obratiti pozornost na izgled početne stranice, citiranje izvora i literaturu, numeriranje tablica, prikaza, slika i grafikona itd.). Dokumentacija se predaje u obliku jedinstvene arhive koja sadrži PDF datoteku izrađenu isključivo na temelju LaTeX predloška zajedno sa svim datotekama na temelju kojih je napravljena (bib, tex, bst, cls, slike itd.).


--------U folderu datasets se nalazi skripta za instaliranje MongoDB, pokretanje servera, te popunjavanje baze sa datasetovima----------------
